PRAEFATIO. XVII

Unde oriundus sit auctor et quo tempore vixerit
difficile est ad diiudicandum: non male Dungerus p. 14
eum Romanum fuisse inde conprobare conatus est,
quod cum (p. 3, 17) Argonautarum mentionem fecerit,
ν de Argonautis Valerii Flacci (qui ante a. 90 p. Chr.
mortuus est) cogitaverit, quoniam ex his nominatus
sit etiam Philoctetes (p. 20, 17), quem ille solus exhi-
beat. Item recte censet eius librum postremo tempori
antiquitatis Romanae saeculo sext-o adscribendum esse.

Stilus, sit venia verbo in hoc scriptore, est negle-
gentissimus: eadem verba, eaedem constructiones
saepissime repetuntur neque ulla in rebus describen-
djs ars aut studium varietatis manifestum est, simpli-
cissime omnia et si fieri potest eadem ratione, quin
immo iisdem verbis exponuntur, quod bene explosit
Albertus Stadensis, de quo infra loquemur, cum caneret:

Vocibus instare nos semper oportet eisdem:

Sternuntur, sternunt, millia multa cadunt.
Scilicet epitomatoris vel etiam pueruli ieiunam narra-
tionem te legere suspiceris. In hoc libro autem ut-
cumque conscripto utrum nomina propria librariorum
Δ incuria, an non ipsius auctoris culpa tam foede cor-
rupta sint, iure dubitari licet.

Severum quidem sed iustum est iudicium quod
Mercerius in praefatione editionis suae de Darete
facit: „in quo neque eruditionem neque iudicium neque
ullam elocutionis elegantiam observamus, ut nimis
impudenter fecisse videatur, qui Cornelii Nepotis
nomen ementitus est quasi inficetae versionis auctoris.
In narratione totius historiae fere ubique diversus
abit ab omni antiquitate, pauca similia vero de suo
adstruit, absurda inconsequentia plurima: ut vel id
quod de variis plurium annorum ac mensium induciis
effingit, ut ad decennium perveniat nec quicquam 111
toto libello singulare, praeter Thesidarum mentionem,
quos una cum Anio rem frumentariam curasse scribit
et inepti illi Troianorum Graecorumque ducum et

Dans, anmms. 1,

